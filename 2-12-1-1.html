<h2>12. Jaloezie</h2>
    <p>Je kent ze waarschijnlijk wel: van die jongens of meiden die zo verschrikkelijk populair zijn, 
        waar alles goed mee lijkt te gaan, die er fantastisch uitzien, de mooiste reizen maken en zoveel leuke vrienden 
        en vriendinnen hebben! Was je maar een klein beetje zoals zij...</p>

    <p>Het hoort echt bij de cultuur van vandaag: jezelf zo goed mogelijk presenteren, je spiegelen aan anderen, 
        en hun vrienden, reizen, uiterlijk en uitrusting bewonderen. Kijk maar op Facebook, Instagram, Snapchat, enzovoort. Soms lijkt het alsof het iedereen zó goed gaat, terwijl jij maar gewoon thuis zit, een gewone baan hebt of lange schooldagen maakt. In ieder geval niet zo’n spannend leven...</p>

    <p>Weet je dat door het (altijd) opkijken naar anderen je zelfbeeld zomaar veel te negatief kan worden? Veel jongeren komen hierdoor echt in de problemen. Koning Willem-Alexander noemde dit zelfs in zijn laatste kersttoespraak. Wees jezelf!</p>
    <p>Onthoud één ding: ieder huisje heeft zijn kruisje. Niets is wat het lijkt. Achter schijnbaar succes kan veel leed verscholen gaan. 
        Kijk maar eens naar het levensverhaal van DJ Avicii of dat ene stel dat naar buiten toe zo gezellig leek, maar achter de voordeur elkaar de keet uit vecht.</p>
