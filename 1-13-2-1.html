<h2>13. Lekker jezelf zijn... Ben jij een beetje in balans?</h2>
<p>Verdien punten!</p>
<ul>
    <li>Actief meedoen: +2 punten</li>
    <li>Voornemen opschrijven: +2 punten</li>
    <li>Bewust nog meer jezelf zijn komende week: +2 tot +6 punten</li>
</ul>
<p>Voor nu en deze week een paar opties:</p>
<ul>
    <li>Omschrijf de ander eens zoals jij die ziet: Wat is nou het specifieke dat jouw vader jouw vader (of iemand anders…) maakt: Wie is hij volgens jou. En wat vindt hij van zichzelf? </li>
    <li>Kan jij altijd jezelf zijn? Wanneer lukt dat beter en wanneer is het moeilijker? Waardoor komt dat?</li>
    <li>Moet je altijd jezelf zijn? Stel dat je Hitler bent en moorddadige neigingen hebt – moet je dan gewoon ‘jezelf’ zijn? of lekker jezelf zijn zolang je daar anderen geen kwaad mee aandoet? </li>
</ul>
<p>Succes!</p>
<p>Wat ook leuk en uitdagend is: laat je vaste gewoontes eens los. Stel dat je erg voorzichtig bent en alles tot in de puntjes voorbereidt. Schrijf dan als voornemen op dat je komende week iets meer risico neemt en minder voorbereid te werk gaat.</p>
<p>Wie weet valt er niets om? Misschien is het juist leuk! Misschien ben je nog steeds even goed! Misschien is het helemaal niks… Je weet het pas als je het doet. Ga voor 6 punten en doe iets waarvan iedereen zegt: <em>“Hè, JIJ???”</em> Of doe het totaal anders dan je altijd hebt gedaan.</p>
