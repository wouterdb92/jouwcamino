<h1>Hoe 'Jouw Camino' werkt</h1>
<h3>Veel plezier!</h3>
<p>We starten onze etappe vandaag bij de rode startlijn op het keitjespad onderaan het heuveltje aan de westkant van de vallei, waar we gisteren naar beneden zijn gekomen.</p>
<p>Op dit punt, onderaan het heuveltje, heb je allereerst een panoramisch overzicht over het grootste deel van de vallei met haar vele bezienswaardigheden. De Camino, bewegwijzerd met de bekende gele Sint-Jacobsschelpen tegen een blauwe achtergrond, verloopt zoals je ziet licht stijgend in de richting van een verre bocht, waar je zicht op het verloop van jouw Camino voorlopig ophoudt. Wel kan je soms, heel ver weg in het ochtendgloren, even een blik opvangen van de blinkende daken en de kathedraal van Santiago of, n&oacute;g verder op de achtergrond, de ruige kustlijn van Finisterre ontwaren: het eind van de wereld. Maar zo ver is het nog lang niet! Net zoals we de voorbije dagen gedaan hebben, lopen we onze Camino dag voor dag en zoals de Fransen zeggen *pas &agrave; pas*: stap voor stap. We gaan eerst rondkijken in de vallei en dan onze etappe voor vandaag eens rustig uitstippelen.</p>
<p><center><em><strong>11/12</strong></em></center></p>