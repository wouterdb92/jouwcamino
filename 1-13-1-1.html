<h2>13. Lekker jezelf zijn... Ben jij een beetje in balans?</h2>
    <p>Het is zo makkelijk gezegd: Gewoon jezelf zijn. En toch raken veel jongeren (en volwassenen net zo goed trouwens) in de problemen, omdat ze zich constant spiegelen aan anderen. In de sociale media lijkt het alsof je een mooi, perfect beeld van jezelf ‘moet’ ophouden. Meelopen met de massa, de normen van de groep volgen waar je toevallig in terecht bent gekomen.</p>
    <p>Er zijn beroemde filosofen en psychologen geweest die ‘het uitvinden wie je zelf bent en wat dat betekent voor je gedrag van alledag’ zien als iets waar je waarschijnlijk je hele leven mee bezig bent. Dus: volhouden! Ga er komende week mee aan de slag! </p>
    <p>Door iets ánders aan te pakken, ga je buiten je comfortzone. Of, zoals ik laatst iemand hoorde zeggen: <em>Je vergroot je comfortzone!</em></p>
    <p>Net zoals wanneer je ‘vreemden’ tegenkomt (in de zin van onbekenden). Je kan het woord ‘vreemden’ ook omdenken naar: ‘vrienden die je nog niet kent’! (Heeft weinig met dit punt te maken, maar ik vond het even leuk om te vermelden.)</p>

