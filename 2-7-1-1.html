<h2>7. Vraatzucht</h2>
    <p>Kan je eigenlijk niet meer helemaal zonder M&M’s, chocola of drie familiezakken chips per week? Kan je gewoon niet slapen zonder je brok oude kaas gehad te hebben? 
      Bestel je altijd dubbele porties bitterballen? Is één koekje voor jou eigenlijk nooit genoeg? Hoeveel frisdrank drink jij per week?  
      Pak jij ook wel eens stiekem iets uit de keukenlade of de koelkast? Vertel jij misschien niet altijd precies wat je aan tussendoortjes hebt gesnoept, of schaam je je daar diep in je hart soms wel een klein beetje over?</p>

    <p>Iedereen heeft wel eens zijn zwakke moment, hoor. Maar als je bovenstaande een beetje herkent (of je spelgenoten herkennen het erg in jou...),
      dan kan je komende week vette punten verdienen door je gedrag een ietsepietsie aan te passen. En je zal je sterker voelen wanneer dat lukt. Je wordt gezonder, knapper, intelligenter, leeft langer, vindt mooiere partners, betere banen, etc. De moeite waard toch?!
    Denk eens aan komende week één product niet meer te eten of drinken. Bijvoorbeeld geen chocolade meer pakken. Misschien neem je de eerste week dan een koekje extra als het anders niet meer gaat, maar je bent onderweg. Volgende week komen de koekjes erbij. Of de cola, etc. Rustig opbouwen. Ha, haha! Ik bedoel eigenlijk: afbouwen. En mocht je nou je chocolade ruilen voor een worteltje en je koekjes voor wat olijven? Fantastisch bezig joh!</p>

