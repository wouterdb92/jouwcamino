<h1>Hoe 'Jouw Camino' werkt</h1>
<p>Op de hoofdplaat zie je jezelf met een oranje jasje aan staan aan het begin van een licht stijgende helling. Je komt net vanuit de linkerkant over een makkelijk, licht dalend pad naar beneden gelopen. Op en langs de weg is er van alles te zien en te beleven. Er lopen en zitten mensen, er staan kraampjes, en in de verte zie je een bocht met daarachter ook van alles. En je ziet twintig nummertjes. Je gaat om de beurt gooien met de dobbelsteen, en bij het nummertje waar je terechtkomt, pak je het tekstje erbij dat je in het bestand of in de speldoos vindt. De uitleg laat zien dat je vanuit de gedachte die hoort bij ieder nummertje volop kansen hebt om jezelf en de wereld om je heen gelukkiger, duurzamer, gezonder, en prettiger te maken. Fantastisch, niet?</p>
<p>Het idee is dat alle spelers bij ieder nummer nadenken of zij de komende periode (bijvoorbeeld een week) iets met dit punt kunnen doen: een goed voornemen dus, dat ieder voor zich opschrijft. Dat scoort gelijk al punten. En wanneer je de komende &lsquo;week&rsquo; het voornemen realiseert, scoor je helemaal veel punten (je belt je oma een keer extra, je gaat een keertje extra wandelen, je laat bewust de cola of thuismaaltijden staan, etc.).</p>
<h3>Geen competitie</h3>
<p>Jouw Camino is g&eacute;&eacute;n competitie. Al realiseer je de komende week maar &eacute;&eacute;n voornemen, en maakt het jou, je moeder, je oma, etc., &eacute;&eacute;n keer gelukkiger: dan is dat toch al vette winst. Het enige wat je kunt doen is aan het eind van de week samen nog eens praten over je voornemens, hoe het je de afgelopen week is afgegaan, en hoeveel punten jullie samen bij elkaar hebben gesprokkeld.</p>