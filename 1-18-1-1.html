<h2>18. Humor <em>licht</em> op straat</h2>
<p>De ‘taligen’ hebben het juist gezien. Een taalfout in de kop! Tjemig. Wat slecht! </p>

<p>Misschien bent u dan wel talig, maar heeft u niet zo’n gevoel voor humor of een ander gevoel dan degene die deze kop intypte. En misschien had je je oordeel net even te snel in je mond. Kan gebeuren, hè!</p>

<p> Punt 18 is humor. Een dag niet gelachen is een dag niet geleefd! En dat is wat mij betreft een waarheid als een olifant.</p>

<p>Wist je dat je met lachen je stressniveau verlaagt, de kans op hart- en vaatziekten vermindert en je gezichtsspieren traint? Dit zorgt ervoor dat je er veel beter uitziet! Dit zorgt er weer voor dat je een aantrekkelijker partner zult vinden (Misschien voor jou te laat? Of ga je voor tweede of derde leg?). En je krijgt een betere en leukere baan (Helaas te weinig gelachen vroeger, kom ik nu achter, anders had ik ook een leukere baan gehad!)</p>
<p><center><em><strong>1/1</strong></em></center></p>