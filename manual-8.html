<h3>Bijlage: vragen</h3>
<p>Camino is Spaans voor "weg" of "pad".</p>

<p>De meest beroemde Camino's zijn de oude pelgrimspaden naar Santiago de Compostela in Noordwest-Spanje. Jaarlijks lopen honderdduizenden mensen langs deze oude paden, waarbij ze honderden tot soms duizenden kilometers afleggen, te voet of per fiets.</p>

<p>Wanneer ontstonden de zogenaamde pelgrimstochten? Waarom liepen de mensen oorspronkelijk een pelgrimstocht? Waarom was Santiago zo'n belangrijke bestemming?</p>

<p>De meest gevolgde Camino start in Zuidwest-Frankrijk, net boven de Frans-Spaanse grens. Welk gebergte treffen we aan op de Frans-Spaanse grens? Kun je iets vertellen over het ontstaan van gebergten?</p>

<p>We steken over het gebergte heen in Pamplona en vervolgen onze weg naar het westen. We komen door een gebied waar de authentieke lokale bevolking altijd flink gevochten heeft voor een eigen land, voor onafhankelijkheid van Spanje. Hoe heet dit land, het beoogde onafhankelijke gebied? Wat is de naam (een drieletterige afkorting) van de bevrijdingsbeweging van deze bevolkingsgroep? Ze pleegden vele aanslagen.</p>

<p>Afgelopen jaren waren er in een ander deel van Spanje demonstraties en felle onlusten gericht op het verkrijgen van onafhankelijkheid. Welke deelstaat betrof dit? Waarom werd het hoofd van deze deelstaat gearresteerd?</p>

<p>Stel: De meerderheid van de Limburgse bevolking wil een onafhankelijke Limburgse staat en Andr√© Rieu is hun president. Wat vind je hiervan? Welke argumenten zijn in te brengen voor en tegen een dergelijke afscheidingsbeweging?</p>