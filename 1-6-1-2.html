<h2>6. De rugzak - Ik, jij, hij, zij wat verwachten wij, jullie, zij?</h2>

<p>Hij denkt: “Ja, jij lekker om een uurtje of negen ontbijten met de kinderen, en ik maar werken de hele dag. En dan ook zeker ‘s morgens vroeg eerst nog de kliko’s buiten zetten. IK heb al minstens drie keer gehad dat ze het afvalkalender-ophaalschema moet uitprinten en ophangen. Maar daar reageert ze dus nooit op. Dus dat had ik dan vanmorgen eerst ook nog moeten uitzoeken. En maar lekker halve dagen op de bank liggen bellen en conferencecallen en met de jongens spelletjes doen. Een keer de Kliko’s buiten zetten zou haar goed doen, komt ze ook nog eens buiten. Ze wordt ook echt steviger de laatste tijd. Wél een dure personal trainer inschakelen vanaf volgende maand. Verwaande kwast die dat is!”</p>

<p>Zoek samen maar eens uit wat voor onuitgesproken verwachtingen, meningen en opgekropte emoties in bovenstaand stukje zitten. Dit wil je natuurlijk niet. Sta er dus komende week maar eens bij stil of jouw verwachtingen van anderen altijd even duidelijk besproken zijn. En of wat aparte reacties van anderen naar jou misschien opgelost of voorkomen hadden kunnen worden door een mini afstemgesprekje.</p>

<p>Bespreek van tevoren wat je van elkaar verwacht en kijk maar of de verwachtingen kloppen. Pas erg op met impliciete verwachtingen naar elkaar. Spreek ze uit!</p>