<h2>3. Het (gewone) steentje onder de loep - Op het oog zó gewoon en grijs… en toch zó veel mooie facetten!</h2>
<p>Kijk maar eens of je de komende week eens met iemand het gesprek aan kan gaan om zijn/haar glimmende facetjes te ontdekken. Je zal versteld staan. En misschien kom je er ook wel achter dat die stoere bink die jou altijd achterna zit, een onzeker bang ventje is die thuis enorm door zijn broers gepest wordt… Iedereen heeft zo veel facetten.</p>

<p>En vergis je niet: we zijn echt niet allemaal heiligen met alleen prachtige eigenschappen en kwaliteiten. Maar neem van mij aan, er zijn zeker en vast mensen waarvan je nu denkt: grijze muizen, terwijl het kleurige kameleons blijken te zijn. Hé held, haal ze onder hun steen vandaan!</p>