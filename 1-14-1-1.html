<h2>14. Kraampje met regelmogelijkheden en de handjesboom - Zet je niet klem en vraag/accepteer hulp</h2>
<p>Waak ervoor om je helemaal klem of vast te zetten. Dat geldt bij dammen en schaken, maar zeker zo veel als het gaat om je leven: geld en tijd kun je tenslotte maar één keer besteden. Cindy heeft een keer een mooi studieproject gedaan naar werkdruk en werkbeleving. Wat blijkt? Mensen kunnen zwaar belast worden en kunnen ook erg veel aan, <span style="text-transform: uppercase;">mits</span> ze zelf wat regelmogelijkheden hebben; met andere woorden, hun werk wat zelf kunnen indelen in de tijd, in de vorm, de volgorde of het op te leveren kwaliteitsniveau.</p>

<p>Wanneer medewerkers onvoldoende regelmogelijkheden ervaren (m.a.w. "ze zitten klem"), dan leidt de werkdruk (hoe hoog of laag ook) tot werkstress. Dit geldt niet alleen bij werk in een bedrijf of instelling, maar ook voor de thuissituatie.</p>

<p>Er zijn een paar dingen die je kunnen helpen deze stress (die heel veel voorkomt in de jachtige en veeleisende maatschappij) te voorkomen en te beperken.</p>