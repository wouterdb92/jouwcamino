<h2>14. Kraampje met regelmogelijkheden en de handjesboom - Zet je niet klem en vraag/accepteer hulp</h2>
<p>Door wat vooruit te plannen en te kijken, kan je voorkomen dat op een gegeven moment iedere taak urgent wordt. Bijvoorbeeld: twee weken niet wassen en strijken. Dan wordt het bijna avond en kom je tot de ontdekking dat er morgen getraind en vergaderd moet worden… Dan weet je wat je ’s avonds te doen staat. Maar je regelmogelijkheden zijn (door niet een beetje vooruit te denken) wel bijna tot nul teruggebracht. Och, en dan belt net je collega of je vanavond even naar haar conceptbeleidsnotitie kan kijken… Stress!</p>

<p><p>Nee zeggen: Een keertje vaker “nee” zeggen kan je ook helpen. Bijvoorbeeld je collega bellen en aangeven dat je haar dolgraag wil helpen, maar vanavond klem zit. Mag het ook morgenavond?</p>

<p>Handjesboom: Wat ook kan helpen: hulp vragen aan iemand. Kan iemand je vanavond (bij een overvol programma) een beetje werk uit handen nemen? In ons voorbeeld: was sorteren, in de machine stoppen, drogen, strijken, of aangeven dat hij/zij wel een keer met ander tenue gaat trainen, of een andere collega even bellen.</p>

<p>Goed de consequenties overdenken voor je ‘ja’ zegt tegen grote of terugkerende afspraken.</p>

