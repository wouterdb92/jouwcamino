<h2>12. Relativeren - Het bruine mannetje met een winkelwagen vol zware rugzakken</h2>
    <p>Soms voelt je leven erg pittig. Het valt niet mee om met je volgepakte rugzak en zware schoenen door te blijven lopen op de weg omhoog.</p>

    <p>Maar dan ineens zie je het bruine mannetje links voor je. Veel zwaarder bepakt dan jij. Niet één rugzak, maar wel drie. Hij loopt daarom nog veel moeilijker en langzamer dan jij.</p>

      <p>Je hoeft je eigen uitdagingen en problemen vooral niet te bagatelliseren. Maar wow, soms kan het je zo helpen wanneer je ziet hoe andere mensen hun zware bagage met zoveel kracht dragen en ondanks alles zoveel energie, moed en positiviteit uitstralen.</p>

    <p>Het leert je om je eigen uitdagingen en gedoetjes te relativeren. Het kan je helpen ook in jouw situatie toch weer lichtpuntjes te zien. En dat is winst. Pure winst!</p>

    <p>Misschien is het een goed idee om eens even na te denken over jouw uitdagingen en problemen, en ze daarna te vergelijken met wat andere mensen nu doormaken.</p>

    <p>Voorbeeld: Ja, ik moet nu thuiswerken en dat is niet fijn. Maar... anderen zijn ontslagen, bedrijven gaan failliet. Ik heb nog een baan! Ik zie mijn kinderen nu elke dag en kan ze thuis met hun huiswerk helpen!</p>

    <p><center><em><strong>1/1</strong></em></center></p>