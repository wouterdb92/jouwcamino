<h3>Wat gaan we nu precies doen?</h3>
<p>Terug met de voeten op aarde: inderdaad. Wat gaan we nou precies doen?</p>
<ul>
<li>Ieder gooit om de beurt de dobbelsteen. Wie het hoogste gooit, mag beginnen en gooit nog een keer. En gaat op Jouw Camino naar het betreffende nummertje op de tekening/het speelveld.</li>
<li>Dan pakt hij/zij uit de doos het mapje met het desbetreffende nummer. In de corona/virtuele spelversie kijk je op de eerste pagina&rsquo;s even hoe het plaatje bij het gegooide nummer eruitziet, en ga je daarna verderop in het tekstbestand naar het betreffende nummer.</li>
<li>Het is de bedoeling dat je dit tekstje voorleest om iedereen aan tafel een idee te geven hoe je met de gedachten achter dit nummertje gelukkiger kan worden, fijner kan leven, of een ander goed kan helpen (waar je op jouw beurt misschien ook weer gelukkiger van wordt&hellip;).</li>
<li>Wanneer je het punt uitlegt, krijg je bijna altijd 2 punten. Het idee is dat je kijkt of jij zelf de komende week (of periode) iets met dit punt kan en wil doen. Als je iets bedenkt, schrijf het voor jezelf even op, op je persoonlijke Camino-A4-papier (heeft niemand iets mee te maken). Het opschrijven dat je iets gaat doen komende week levert je ook al twee punten op! In de rest van de week (of periode) gaat het natuurlijk echt gebeuren. Je gaat je voornemens en acties zoveel mogelijk bewust uitproberen en uitvoeren. Soms gaat dat makkelijk en valt het mee, soms lukt er ook vast wel iets niet. Dingen die voor jou makkelijk gingen, leveren twee punten op. Wanneer je echt iets lastigs hebt gedaan, maximaal 6.</li>
<li>Over bijvoorbeeld een weekje steek je de koppen nog een keer even bij elkaar. Iedereen telt even zijn punten bij elkaar en dan worden alle punten van iedereen bij elkaar geteld! Samen win je altijd! Bespreek daarna maar even hoe deze week gegaan is. Wat ging makkelijk? Wat was moeilijk? Kreeg je leuke reacties? Waren mensen soms verbaasd over je gedrag? Heb je voor jezelf iets bereikt? Vergeet niet: ieder mini-stapje is geweldig! Niet streng zijn voor elkaar en voor jezelf! Ga je volgende week verder met kleine stapjes naar een bewuster, gelukkig leven, waarin je zelf anderen ook weer gelukkige momenten bezorgt? Je kan het spel opnieuw spelen, maar ook je goede idee&euml;n voor volgende week even op een nieuw A4'tje opschrijven. Veel knuffels en veel plezier!</li>
<li>En vergeet jezelf niet te belonen met het resultaat van deze week! (Lekker!!!)</li>
</ul>