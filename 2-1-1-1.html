<h2>1. Boosheid en teleurstelling - Thunder and lightning … Shadows over the Camino! </h2>
<p>Terug blijven kijken naar het makkelijke paadje achter je...</p>

<p>Wanneer het tegenzit, kan je behoorlijk boos zijn, over bepaalde dingen die je niet meer kan, over mensen die niet meer gezond zijn, over teleurstellingen waardoor je iemand nooit meer ziet, over een scheiding. De Boeddhisten zien dit verlangen naar iets dat niet meer is zoals het was als een van de oorzaken van lijden. Misschien dat je in deze corona-tijd er zelf ook makkelijker iets bij kan voorstellen.</p>

<p>Nou is boosheid zelden en misschien wel nooit productief. Je moet van je hart geen moordkuil maken en alles opkroppen, dus een keer je emoties er eens lekker uit laten komen… niks mis mee en lucht lekker op. Maar blijf er niet hangen. Het heeft geen zin. Je hebt een paar wél goede opties:</p>

<ul>
  <li><strong>A:</strong> Je kan aan de situatie niets veranderen. Nou, probeer het dan van harte te accepteren. Het is coronatijd en deze maand kunnen we niet reizen. Punt.</li>
  <li><strong>B:</strong> Accepteer de situatie en zoek een alternatief. Voorbeeld: we kunnen niet reizen. Ha! IK zet creatief de tent op in eigen tuin!</li>
  <li><strong>C:</strong> Je kan de situatie (misschien) wel veranderen? Dan kan je aan de slag om zaken aan te passen. Je gaat met een persoon waar je misschien boos op bent, in gesprek. Vraag maar eens waarom hij/zij nou zo deed. En wat dat met jou deed. Misschien kan een verklaring of een excuusje al veel goedmaken.</li>
</ul>

<p>Wanneer was jij voor het laatst boos? Waarom? En hoe kijk je er nu tegenaan?</p>
