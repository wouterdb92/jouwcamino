<h2>1. Cadeautje - Een cadeautje voor de ander</h2>
<p>Hiermee beteken je echt iets voor de ander! Mooi, wat fijn! Voor hem/haar én voor jou! En het hoeft helemaal geen echt cadeautje te zijn dat je koopt in de winkel. Het hoeft ook niet per se iets bijzonders te zijn voor iemand die ver weg en heel eenzaam is (mag wel natuurlijk), maar je kan deze cadeautjes gewoon ook elke dag uitdelen in je directe omgeving. So easy!</p>

<p>Het gaat er (hier) bij nummer 1 om iemand even bewust een fijn momentje te bezorgen. Bij nummer 2 gaat het over iemand op weg helpen, zoals een boodschap doen, etc. Meer functioneel dus.</p>
<p><strong>Een paar voorbeelden:</strong></p>
<ul>
  <li>Geef eens wat extra complimentjes.</li>
  <li>Samen een kopje koffie doen?</li>
  <li>Iemand een kaartje versturen of een extra appje sturen.</li>
  <li>Een belletje plegen met iemand die je al even niet meer gesproken hebt.</li>
  <li>Een klein cadeautje geven.</li>
  <li>Die ander eens even vragen: “Hoe gaat het nou met jou?”</li>
  <li>Iets bakken of koken waarvan je weet dat die ander dat héél lekker vindt.</li>
  <li>Een wandelingetje of uitje organiseren.</li>
  <li>Die ander eens om advies vragen (geeft zelf waardering).</li>
</ul>