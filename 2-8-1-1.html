<h2>8. De ATM geldautomaat: Symbool van hebzucht en wellust</h2>
    <p>Ik wil dit, ik wil dat. Ik wil groter, ik wil mooier, ik wil, ik wil…</p>
    <p>Dromen is mooi. Een fijn huis, een leuke vrouw, een mooie auto, een zonnige vakantie… 
      Allemaal heerlijk, en je kan en moet er vooral ook heerlijk van genieten. 
      Maar pas op voor de grote valkuil: al je keuzes hebben consequenties. Vaak is het bezit van de zaak het einde van het vermaak. 
      Je hebt steeds grotere (auto's, huizen, borsten, etc.) nodig om dezelfde kick te krijgen. 
      En uiteindelijk ben je alleen maar bezig harder en harder te werken voor de steeds kleinere kickjes die steeds meer kosten…</p>

    <p>Wees dus bewust van al het mooie dat je nu al bezit! Geniet ervan! Vergeet nooit: geld maakt meer kapot dan je lief is.</p>
    <p>Als je overweegt iets te kopen, denk er dan minstens een nachtje over na. Bedenk of – en zo ja, hoeveel – gelukkiger je uiteindelijk zal zijn met het betreffende item. Filmmakers zoals <em>The Minimalists</em>, maar ook een paar weekjes rondtrekken met alleen een gevulde rugzak, laten je zien hoe weinig je eigenlijk nodig hebt. Voor ons is iets <strong>niet</strong> kopen tegenwoordig echt veel leuker dan iets wél kopen! En by the way: hoeveel tijd houd je over? Hoeveel eerder kan je dan met pensioen? Hoe goed is dat niet voor de duurzaamheid van de samenleving en het milieu?</p>

    <h2>Succes!</h2>

</body>
</html>
