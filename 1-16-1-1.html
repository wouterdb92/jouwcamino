<h2>16. Het VW-busje - Keep on dreaming!</h2>
<p>Dromen – Durven – Doen: Een beroemd boek van Ben Tichelaar. Vooruitgang begint met dromen. Het verschil tussen wie je bent en degene die je wilt zijn is de basis voor je ontwikkeling. Michelangelo zei het al: Het gevaar is niet dat we ons doel te hoog stellen en het niet halen, maar dat we het te laag stellen en het behalen.</p>

<p>Kortom, houd jezelf een woord voor; Ga je dromen achterna. Het begint met een droom. Misschien wordt het na verloop van tijd een plannetje, een doel en dan ben je eigenlijk al op weg.</p>

<p>Persoonlijk wil ik hierbij wel de kanttekening plaatsen dat het constant streven naar verbetering en nieuwe ambities ook continu veel energie kost, en je ook structureel kan afhouden van het genieten van het nu.</p>

<p>79% van de Nederlanders stelt zijn/haar dromen uit! Onthoudt het gezegde: Van uitstel komt afstel. The minimalists maakten eens een mooi filmpje over “someday” en “today”… Zoek het maar eens op.</p>

<p>Belangrijk is lekker te dromen over je toekomst, maar ook om in het heden te blijven leven! Balans, balans, balans dus weer, ook hier!</p>

<p>P.s. Wanneer je misschien eigenlijk altijd aan het dromen bent, over andere huizen, auto’s, carrières, kansen, toekomsten, utopieën: Misschien is het dan voor komende week juist voor jou een leerpunt om eens wat minder te dromen en meer van het nu te genieten!!</p>
