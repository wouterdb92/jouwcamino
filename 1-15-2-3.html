<center><h2>Bloemetje 2 - Opvoeden en werk</h2></center>
<center><img src="bloem-oma.webp" alt="Bloemetjesoma" style="max-width: 50%; height: auto;"></center>
<strong>Opvoeden</strong>

<p>Tijd is het allerbelangrijkste. Breng zoveel mogelijk tijd door met uw kinderen; het brengt u dichter bij elkaar. Dat geldt niet alleen voor uitjes, maar ook voor dagelijkse dingen zoals de was doen en de tuin schoffelen.</p>

<p>Het is normaal een favoriet te hebben, maar laat het niet merken. Doet u dat wel, dan heeft dat allerlei vervelende gevolgen voor de dynamiek in het gezin.</p>

<p>Sla kinderen niet. Slaan verstoort de vertrouwensband. Discipline bijbrengen kan ook op een liefhebbende, respectvolle manier.</p>

<p>Vermijd te allen tijde een breuk. Een breuk maakt ongelukkig als ouder. Liever compromissen sluiten dan een kind nooit meer zien.</p>

<p>Kinderen zijn voor het leven. Realiseer u dat de beslissingen die u neemt als ze jong zijn, effect hebben op de band die u met ze heeft als ze straks volwassen zijn.</p>

<strong>Werk</strong>

<p>Doe iets wat u leuk vindt en kijk niet naar het salaris. Werk beslaat een groot deel van het leven. Uw tijd op een prettige manier doorbrengen is waardevoller dan veel geld kunnen uitgeven aan materiÃ«le zaken. Ook een hoge status kan hier niet tegenop.</p>

<p>Niet de luxe van een fijne baan? Blijf openstaan voor uw droombaan. Vroeg of laat dient deze zich aan. Als er een kans voorbijkomt, grijp haar met beide handen aan. Ze zou weleens eenmalig kunnen zijn.</p>

<p>Een nare periode op het werk? Maak er het beste van! Overal kunt u ervaring opdoen, ook in een baan die niet bevalt. Zie die ervaring als een verrijking. Veel ouderen uit het onderzoek zeiden dat ze juist van vervelende banen veel hadden geleerd.</p>

<p>EQ is het allerbelangrijkste. Werk aan uw sociale vaardigheden. Wie goed met mensen kan omgaan, ziet meer deuren opengaan dan iemand die alleen vakinhoudelijk sterk is.</p>

<p>Iedereen heeft autonomie nodig. Tevredenheid over het werk hangt direct samen met de mate waarin iemand zijn bezigheden zelf kan indelen. Probeer het voor elkaar te krijgen dat u zich kunt bezighouden met de dingen die u het meest interesseren, zonder al te veel controle van bovenaf.</p>
<center><strong><p>Terug naar overzicht:</p></strong></center>
<div class="tab-container">
  <button class="tab transparent-button" onclick="changePage(15, 1, 2, -2)">
   <img src="dobbelsteen.webp" alt="Terug" width="40" height="40" class="active">
</button>
</div>