<h2>5. Hoogmoed & werk/prive-balans - Nooit meer thuis, wat bent jij goed en lekker belangrijk!</h2>
    <p>Of zou je aan je sterfbed liever andere dingen horen, en van andere mensen? Wie denk je trouwens dat er überhaupt van je collega’s de moeite neemt om naar je begrafenis te komen?</p>

    <p>Het gaat zoals bijna altijd om de goede balans. Hoe ligt de werk-privé balans bij jullie? Hoogmoed heeft ook te maken met trots zijn op jezelf en je resultaten. Misschien is het goed na te denken over hoeveel van jouw zelf en je werk aangeboren is, door het goede stel hersens dat je mee kreeg, of dat de resultaten kwamen omdat het meezat in de conjunctuur, en op welk deel je nu echt trots zou kunnen zijn omdat jij je bijzonder ingespannen hebt...</p>

    <p>Het is ook goed een keer te gaan wandelen onder een sterrenhemel of in de bergen. Dit bevordert het inzicht dat je uiteindelijk ook maar een nietig klein schepseltje bent. Een korreltje zand in het grote geheel, een stofje dat heel even voorbij vliegt in de eeuwige tijd...</p>
    <p><center><em><strong>2/2</strong></em></center></p>
   