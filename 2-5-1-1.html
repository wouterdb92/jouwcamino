<h2>5. Hoogmoed & werk/prive-balans - Nooit meer thuis, wat bent jij goed en lekker belangrijk!</h2>
    <p>Je talenten goed gebruiken is fantastisch. Je ambities en je hart/dromen volgen: Top. Doen! Maar let op de valkuilen achter jouw ‘succes’. Je wordt ergens echt goed in. Mensen vragen jouw hulp en advies. Je vindt het fijn ze te helpen, en je glimt een beetje van trots. En terecht, want je doet ook goed werk. Maar het kan doorslaan.</p> 
    
    <p>Op een gegeven moment luister je niet meer naar anderen (want je bent zelf aan het woord). Je weet het toch ook beter eigenlijk... Je kan ook moeilijk thuisblijven of weg op vakantie, want dan valt alles een beetje stil, zonder jou. Je bent eigenlijk redelijk onmisbaar op je werk. En dan werk je soms een uurtje langer door. ‘Ja, dat hoort erbij, jongens!’ Op een gegeven moment ben je vaak al voor de zon opkomt de deur uit, en val je pas aan het begin van de avond weer binnen. Je huis (en je vrouw en je kinderen) zie je alleen bij kunstlicht... Geen tijd meer om in de tuin te rommelen, een voetbalpartijtje op het veld te spelen, of voor balletles om 18:30 uur.</p>

    <p>Herken je dit een klein beetje? Ben je echt zo onmisbaar? En dan krijg je plotseling een hartaanval. Wat hoop je dan dat ze zeggen aan je sterfbed? "Hij heeft altijd zulke mooie projecten opgeleverd. Hij werkte zo precies, en hij haalde altijd zijn targets. Zij reduceerde het aantal FTE ieder jaar met minstens 2 procent?"</p>
    <p><center><em><strong>1/2</strong></em></center></p>