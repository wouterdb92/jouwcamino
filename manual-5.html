<h1>Welkom bij 'Jouw Camino'</h1>
<h3>Only the rain makes the rainbow shine!</h3>
<p>Wat is dan wijsheid op de Camino? Hoe ga je om met een pijnlijke schoen? Een kapotte jas, een slecht ontbijt, minder inkomen wegens het coronavirus, een hersentumor, kinderen thuis van school, of drie weken regen? De afgelopen maanden heb ik hier heel veel en diep over nagedacht. Van alles ook gelezen: van de <em>Psychologie Magazine</em>, websites over geluk en zingeving, mindfulness-kalenders, boeken over de Benedictijner orde en hun levensregel voor beginners, over het boeddhisme. Documentaires gezien met prachtige levensverhalen, resultaten van diverse wetenschappelijke onderzoeken uitgeplozen, naar EO-programma&rsquo;s gekeken, &eacute;n naar Floortje Dessing. En het heeft ons veel wijsheid gebracht! Of je nu kijkt naar actuele levensverhalen op tv, of boeken leest met wijsheden die soms al 1500 of 2500 jaar oud zijn&hellip; alle bronnen wijzen dezelfde kant op!</p>
<h3>Geef een cadeautje</h3>
<p>Elke dag, op zo veel momenten, kun je &ndash; als je goed kijkt &ndash; wel ergens iets vinden dat je weer een klein beetje gelukkiger kan maken&hellip; Lees bewust. Leef in het nu. Doe de dingen die je doet met aandacht, wat het ook is. Kijk wat vaker naar elkaar om. Dat je wat voor een ander mag betekenen. Geef elkaar en jezelf eens een cadeautje, wees bescheiden en dankbaar voor wat je hebt, etc. etc. Al deze levenswijsheden hebben we bijeen gebracht in &lsquo;Jouw Camino&rsquo;.</p>